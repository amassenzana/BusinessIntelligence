Michelle Obama, tutte le donne del Presidente
 Il 17 gennaio la signora Obama festeggia 50 anni e i suoi primi 5 alla Casa Bianca, dove l’abbiamo vista cambiare molte vesti. Voi in quale versione la preferite?

Salutista e modaiola, donna di casa  e da copertina, in abito da sera e col grembiule da cucina, con i grandi leader e con i Muppets...Il 17 gennaio la signora Obama festeggia 50 anni e i suoi primi 5 alla Casa Bianca, dove l’abbiamo vista cambiare molte vesti.

Ma, che sia criticata o apprezzata, rimane sempre la donna più popolare d'America. E le sue scelte hanno contribuito a cambiare l'immagine classica della first lady: dagli audaci colori dei suoi abiti (lvedi il rosso fuoco) all'ormai famoso taglio di capelli con frangetta fino alle apparizioni in Tv ballando per promuovere la sua campagna contro l'obesità.

La signora Obama è ancora in vacanza (da sola) alle Hawaii e la Casa Bianca la festeggerà con un party molto informale sabato sera. 
